---
layout: post
title:  "晏子"
date:   2017-10-07 16:00:00
categories: 范例
---

晏子使楚。

楚人以晏子短，为小门于大门之侧而延晏子。

晏子不入，曰：“使狗国者从狗门入。今臣使楚，不当从此门入。”

晏子至，楚王赐晏子酒。酒酣，吏二缚一人诣王。

王曰：“缚者曷为者也？”

对曰：“齐人也，坐盗。 ”

王视晏子曰：“齐人固善盗乎？”

晏子避席对曰：“婴闻之，橘生淮南则为橘，生于淮北则为枳，叶徒相似，其实味不同。所以然者何?水土异也。今民生长于齐不盗，入楚则盗，得无楚之水土使民善盗耶？”

